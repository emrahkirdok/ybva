# Önsöz {.unnumbered}

Merhabalar! Mersin Üniversitesi Biyoteknoloji bölümü 2023 - 2024 Bahar döneminde verdiğim **Veri Analizi** ve **İstatistiksel Öğrenme** isimli dersler ile ilgili en güncel bilgileri bu sayfa üzerinden paylaşacağım.

Dersler sürekli güncellenmektedir. Dolayısıyla dönemin sonuna doğru eski site kullanımdan kaldırılacaktır ancak şu an için dersin internet sitesini sürekli takip etmeniz iyi olacaktır.

## Dersin işlenme şekli {.unnumbered}

Biyoteknoloji Bölümü Discord sunucusu temel haberleşme noktamız olacaktır. Derslerle ilgili bütün soruları sunucuda cevaplayacağım. Dolayısıyla platforma üye olmanız tavsiye edilir.

## Katkıda bulunan yazarlar {.unnumbered}

Bu ders aynı zamanda öğrencilerden gelen katkılara açıktır. Şu ana kadar katkıda bulunan yazarlar aşağıda alfabetik olarak sıralanmıştır:

+ Anıl Yalçıner
+ Cemil Bayraktar
+ Erdi Barış Öztaş
+ Fatma Nur Pırnaz
+ Furkan Kürşat Özer
+ Merve Akküp
+ Nursena Kocatürk
+ Veysi Bingöl
+ Tanya Beril Korkmaz
+ Benan Nihal Çimen

Eğer siz de katkı sunmak isterseniz, bir sonraki kısımda yazılanları inceleyebilirsiniz.

## Bu siteyi nasıl takip etmeniz gerek?

Kitap kapsamında altı farklı bölüm olması planlanmıştır:

Eğer bu dersi ilk defa alıyorsanız ilk olarak **Derse Hazırlık** kısmını inceleyerek kullanılacak sistemlerin kurulumu hakkında bilgi alabilirsiniz. Derslere başlamadan önce bu kısmı bitirmiş olduğunuzdan emin olun. Yoksa ilerleyen adımlarda sorunlarla karşılaşabilirsiniz.

@sec-sistem R ve Rstüdyo programlarının kurulumu hakkında bilgileri içermektedir. Ardından @sec-onemli ise, R ve RStudio ile çalışırken dikkat edilmesi gereken noktaları içermektedir. Burada yazan küçük ayrıntılara dikkat ederseniz, gereksiz bir şekilde yaşayacağınız vakit kaybının önüne geçebilirsiniz. @sec-ilk-adimlar, R ve Rstudio programları ile çalışmaya başlamanız için gerekli bilgileri anlatmaktdır. @sec-klasor'de, kullandığınız işletim sistemindeki klasör organizasyonu hakkında fikir alabilirsiniz.

**Veri analizi** kısmında genel olarak R ve Rstüdyo programlarının kullanımı, ggplot2 paketi ile görselleşirme, temel istatistik testler (t-testi) ve doğrusal modeller işlenecektir. @sec-veri-01, veri analizine giriş hakkında bilgi alabilirsiniz. @sec-veri-02 ise, bilimsel yöntem hakkında bilgi vermeyi amaçlamıştır. Ardından @sec-r-giris ve @sec-vektorler'de ise R ve Rstudio kullanmaya başlayacağız.

**Bilgisayarlı düşünme** kısmında ise R ile programlama, ileri seviye görselleştirme ve veri analiz yöntemleri, ileri seviye doğrusal modeller işlenecektir. 

**Pratik** kısmında, bu iki derse ait pratikler olacaktır. Aynı zamanda bu pratiklerin çözümleri de **Ekler** kısmında verilecektir. 

**Uygulamalar** kısmında tüm ders kapsamında işlenen konuların biyolojik veriler üzerinden uygulaması yapılacaktır. Şu an için RNA dizileme ve mikrodizin verisi analizi üzerine pratikler bulunmaktadır.

Son olarak, **Türkiye'nin verisi** kısmında ise Türkiye sınırları içerisinde elde edilmiş açık kaynaklı veriler hakkında uygulamalar yapılacaktır.

## Önemli noktalar

Bir çok yerde dikkat etmeniz gereken özel noktalar size belirtilecektir.

::: {.callout-note}
## Not

Eğer böyle bir uyarıya denk gelirseniz bunu not etmeniz sizin için faydalı olabilir.
:::

:::{.callout-tip}
## İpucu

R üzerinde bir işi yapmanın birden fazla yolu bulunmaktadır. Eğer böyle bir uyarıya denk gelirseniz alternatif bir yol izleyebilirsiniz.

:::

:::{.callout-important}
## Önemli

Burada yazan bilgiler o işin gerçekleştirilmesi için önem arz etmektedir.
:::

:::{.callout-caution}
## Dikkat!

Eğer bu kutududaki bilgilere dikkat etmezseniz bir hatayla karşılaşma ihtimaliniz oldukça yüksektir.

:::
